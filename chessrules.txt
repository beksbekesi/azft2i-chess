Játékszabályok:

0. A francia sakkban a (hagyományos) sakk minden szabálya érvényes (kezdőállás, lépés- és ütésmódok), az alábbiakkal kiegészítve/módosítva a szabályokat:
1. Az nyer, akinek először elfogynak a bábui. Vagyis az összes figurája lekerül a tábláról.
2. Ha a lépésen/körön lévő játékos ütni tud, köteles is. Ha többféleképpen üthet, válaszhat ezek közül.
3. A királyt is ugyanúgy le lehet és le kell ütni, mint a többi bábut.
4. A sakkadás fogalma nem létezik. Matt sincs. Így bármit léphetünk akkor is, ha a királyunk ütésben van.
5. A gyalogok királlyá is változhatnak, ha elérik az ellenfél alapvonalát. 
6. Az en passant ütés és a sáncolás nincs. (Megegyezés szerint)
7. Patthelyzet esetén döntetlen. (Megegyezés szerint)
